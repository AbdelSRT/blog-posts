---
postUuid: 496b6adc-0cb7-4941-8731-62273020bcd3
title: Vue Tour of Heroes - Intro
slug: vue-toh-intro
tags:
  - Vue
  - Tour of Heroes
categories:
  - Frontend
---

Verwachte voorkennis:

- Basis JavaScript
- Basis HTML
- Basis CSS
- Node / NPM
- Git

Deze module gaat over het Vue Framework. In veel gevallen wordt er een todo-lijst gemaakt als eerste applicatie die de functionaliteit van een framework toont. Dit gaan we **niet** doen! Wat gaat er dan gebeuren? Er wordt gekozen voor een iets uitgebreidere applicatie om buiten de basisfunctionaliteiten, ook enkele concepten uit te kunnen leggen.

Angular (een ander framework) heeft een zeer goede tutorial. Deze tutorial neemt de [Tour of Heroes](https://angular.io/tutorial/) als basis maar dan met Vue als framework. Vervolgens zal de tutorial uitgebreid worden om ook de functionaliteiten van een productiewaardige Vue-applicatie te tonen.

De basisconcepten zijn:

- routing (de navigatie)
- layouts
- pagina's
- slimme/domme componenten
- data koppelen in de HTML
- services om data te verzamelen
- koppelen van de data in de services met een API (Axios)

Er zal met TypeScript gewerkt worden.

De basis die eerst wordt opgebouwd, ziet er als volgt uit:
![Tour of Heroes basic](https://angular.io/generated/images/guide/toh/toh-anim.gif)

De module bestaat uit aparte onderdelen. Elk onderdeel kan apart gevolgd worden indien bepaalde kennis al aanwezig is. Aangeraden is om deze onderdelen te volgen in de volgorde waarin ze zijn opgebouwd.