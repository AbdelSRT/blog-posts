---
postUuid: e64b851a-b794-45b4-baee-6e38fdf289f7
title: Quasar Tour of Heroes - Intro
slug: quasar-toh-intro
tags:
  - Quasar
  - Vue
  - Tour of Heroes
categories:
  - Frontend
---

Verwachte voorkennis:
- Basis JavaScript
- Basis HTML
- Basis CSS
- Node / NPM
- Git

Deze module gaat over het Quasar Framework en dus Vue. Meer specifiek Vue3. In veel gevallen wordt er een todo-lijst gemaakt als eerste applicatie die de functionaliteit van een framework toont. Dit gaan we **niet** doen! Wat gaat er dan gebeuren? Dat wordt hier kort uitgelegd.

Angular, een van de andere moderne frameworks, heeft een zeer goede tutorial om de functionaliteiten van het framework te tonen en om basisconcepten aan te leren. Deze tutorial neemt de [Tour of Heroes](https://angular.io/tutorial/) als basis met Quasar als framework. Vervolgens zal de tutorial uitgebreid worden om ook de functionaliteiten van een productiewaardige Vue3-applicatie te tonen.

De basisconcepten zijn:
- routing (de navigatie)
- layouts 
- pagina's
- slimme/domme componenten
- data koppelen in de HTML
- services om data te verzamelen

De extra concepten zijn:
- i18n (internationalization) - vertalingen
- koppelen van de data in de services met een API (zowel met fetch als met axios)
- koppelen van een store (zowel Vuex als Pinia)

Ook worden er een aantal technieken gebruikt die theming (CSS variabelen) en globale styling (gebruik maken van de juiste CSS-eenheden) makkelijker maken. Er zal met TypeScript gewerkt worden.

De basis die eerst wordt opgebouwd, ziet er als volgt uit:
![Tour of Heroes basic](https://angular.io/generated/images/guide/toh/toh-anim.gif)

De module bestaat uit aparte onderdelen. Elk onderdeel kan apart gevolgd worden indien bepaalde kennis al aanwezig is. Aangeraden is om deze onderdelen te volgen in de volgorde waarin ze zijn opgebouwd.